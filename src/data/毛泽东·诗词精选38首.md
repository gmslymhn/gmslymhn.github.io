---
# 🏷️ 基础信息
title: "毛泽东·诗词精选38首"  # 【必填】文章标题（会自动提取第一个h1标题）
shortTitle: ""   # 【可选】用于导航栏/侧边栏显示的简短标题
description: "至情至性、大气磅礴。" # 【SEO优化】用于搜索引擎显示的描述
icon: "" # 【可选】标题旁显示的图标（支持iconfont/图片路径）

# 👤 作者信息
author: 
  - name: "GM"    # 支持字符串或对象形式
    url: "https://github.com/gmslymhn" 
    email: "gmslymhn@163.com"
# 或简写: author: "你的名字" 
# 关闭作者显示: author: false

# 🕒 时间与原创
date: 2025-08-16              # 【推荐】格式：YYYY-MM-DD 或 YYYY-MM-DD hh:mm:ss
isOriginal: false              # 【可选】标记为原创文章（默认false）

# 🏷️ 分类标签
category: ["资料分享"]         # 支持字符串或数组
tag: ["诗词"]      # 多个标签用数组表示

# 📜 版权信息
license: ""    # 协议类型（默认使用主题配置）
copyright: "未经许可禁止转载"  # 自定义版权文字（设为false可隐藏）

# 🔍 功能开关
pageview: false                # 是否显示浏览量（需要Waline配置）
article: true                 # 是否加入文章列表（默认true）
timeline: true                # 是否显示在时间线（默认true）

# ⭐ 内容推荐
sticky:   1                   # 置顶优先级（数字越大越靠前，false关闭）
star:  2                      # 星标优先级（数字越大越靠前）

# 🖼️ 封面图设置
cover: "http://picabstract.preview.ftn.qq.com/ftn_pic_abs_v3/605fb55948f48a805ed6cfa993e5c16480bc5f7d504c3a5d1b4f81b3f283748f0633cca4465d317c26246c89a80cadc1?pictype=scale&from=30013&version=3.3.3.3&fname=2025-08-16sLJIL.png&size=750"  # 文章卡片封面图（建议尺寸：1200×600）

---

毛泽东·诗词精选38首。
<!-- more -->


### **1、虞美人· 枕上**

1921年

堆来枕上愁何状，江海翻波浪。

夜长天色总难明，寂寞披衣起坐数寒星。

晓来百念都灰尽，剩有离人影。

一钩残月向西流，对此不抛眼泪也无由。



### **2、贺新郎 · 别友**

1923年11月

挥手从兹去。更那堪凄然相向，苦情重诉。

眼角眉梢都似恨，热泪欲零还住。

知误会前番书语。

过眼滔滔云共雾，算人间知己吾和汝。

人有病，天知否？

今朝霜重东门路，照横塘半天残月，凄清如许。

汽笛一声肠已断，从此天涯孤旅。

凭割断愁丝恨缕。

要似昆仑崩绝壁，又恰像台风扫寰宇。

重比翼，和云翥。



### **3、 沁园春· 长沙**

1925年

独立寒秋，湘江北去，橘子洲头。

看万山红遍，层林尽染；

漫江碧透，百舸争流。

鹰击长空，鱼翔浅底，万类霜天竞自由。

怅寥廓，问苍茫大地，谁主沉浮？

携来百侣曾游。忆往昔峥嵘岁月稠。

恰同学少年，风华正茂；

书生意气，挥斥方遒。

指点江山，激扬文字，粪土当年万户侯。

曾记否，到中流击水，浪遏飞舟？



### **4、菩萨蛮· 黄鹤楼**

1927年

茫茫九派流中国，沉沉一线穿南北。

烟雨莽苍苍，龟蛇锁大江。

黄鹤知何去？剩有游人处。

把酒酹滔滔，心潮逐浪高！



### **5、 西江月 · 井冈山**

1928年

山下旌旗在望，山头鼓角相闻。

敌军围困万千重，我自岿然不动。

早已森严壁垒，更加众志成城。

黄洋界上炮声隆，报道敌军宵遁。



### **6、 采桑子· 重阳**

1929年10月

人生易老天难老，岁岁重阳。

今又重阳，战地黄花分外香。

一年一度秋风劲，不似春光。

胜似春光，寥廓江天万里霜。



### **7、渔家傲 · 反第二次大“围剿”**

1931年夏

白云山头云欲立，白云山下呼声急，

枯木朽株齐努力。

枪林逼，飞将军自重霄入。

七百里驱十五日，赣水苍茫闽山碧，

横扫千军如卷席。

有人泣，为营步步嗟何及！



### **8、 菩萨蛮 · 大柏地**

1933年夏

赤橙黄绿青蓝紫，谁持彩练当空舞？

雨后复斜阳，关山阵阵苍。

当年鏖战急，弹洞前村壁。

装点此关山，今朝更好看



### **9、 清平乐 · 会昌**

1934年夏

东方欲晓，莫道君行早。

踏遍青山人未老，风景这边独好。

会昌城外高峰，颠连直接东溟。

战士指看南粤，更加郁郁葱葱。



### **10、 念奴娇 · 昆仑**

1935年9月

横空出世，莽昆仑，阅尽人间春色。

飞起玉龙三百万，搅得周天寒彻。

夏日消溶，江河横溢，人或为鱼鳖。

千秋功罪，谁人曾与评说？

而今我谓昆仑，不要这高，不要这多雪。

安得倚天抽宝剑，把汝裁为三截？

一截遗欧，一截赠美，一截还东国。

太平世界，环球同此凉热。

![img](https://pic1.zhimg.com/50/v2-72463b6f84855734bf2ad3dd8c9c02b2_720w.jpg?source=2c26e567)

配图来自网络

### **11、 忆秦娥 · 娄山关**

1935年2月

西风烈，长空雁叫霜晨月。

霜晨月，马蹄声碎，喇叭声咽。

雄关漫道真如铁，而今迈步从头越。

从头越，苍山如海，残阳如血。



### **12、 长征**

1935年10月

红军不怕远征难，万水千山只等闲。

五岭逶迤腾细浪，乌蒙磅礴走泥丸。

金沙水拍云崖暖，大渡桥横铁索寒。

更喜岷山千里雪，三军过后尽开颜。



### **13、六言诗：致彭德怀同志**

1935年10月

山高路远坑深，大军纵横驰奔。

谁敢横刀立马？唯我彭大将军。



### **14、清平乐 · 六盘山**

1935年10月

天高云淡，望断南飞雁。

不到长城非好汉，屈指行程二万。

六盘山上高峰，红旗漫卷西风。

今日长缨在手，何时缚住苍龙？



### **15、 沁园春 · 雪**

1936年

北国风光，千里冰封，万里雪飘。

望长城内外，惟余莽莽；大河上下，顿失滔滔。

山舞银蛇，原驰蜡象，欲与天公试比高。

须晴日，看红装素裹，分外妖娆。

江山如此多娇，引无数英雄竞折腰。

惜秦皇汉武，略输文采；唐宗宋祖，稍逊风骚。

一代天骄，成吉思汗，只识弯弓射大雕。

俱往矣，数风流人物，还看今朝。

### **16、七律 · 和柳亚子先生**

1949年4月

饮茶粤海未能忘，索句渝州叶正黄。

三十一年还旧国，落花时节读华章。

牢骚太盛防肠断，风物长宜放眼量。

莫道昆明池水浅，观鱼胜过富春江。



### **17、人民解放军占领南京**

1949年4月

钟山风雨起苍黄，百万雄师过大江。

虎踞龙盘今胜昔，天翻地覆慨而慷。

宜将剩勇追穷寇，不可沽名学霸王。

天若有情天亦老，人间正道是沧桑。



### **18、 浪淘沙 · 北戴河**

1954年夏

大雨落幽燕，白浪滔天，秦皇岛外打鱼船。

一片汪洋都不见，知向谁边？

往事越千年，魏武挥鞭，东临碣石有遗篇。

萧瑟秋风今又是，换了人间。



### **19、 七绝 · 五云山**

1955年

五云山上五云飞，远接群峰近拂堤。

若问杭州何处好，此中听得野莺啼。



### **20、水调歌头 · 游泳**

1956年6月

才饮长沙水，又食武昌鱼。

万里长江横渡，极目楚天舒。

不管风吹浪打，胜似闲庭信步。

今日得宽馀，子在川上曰：“逝者如斯夫”。

风樯动，龟蛇静，起宏图。

一桥飞架南北，天堑变通途。

更立西江石壁，截断巫山云雨，高峡出平湖。

神女应无恙，当惊世界殊。



### **21、 蝶恋花 · 答李淑一**

1957年11月

我失骄杨君失柳，杨柳轻飏直上重霄九。

问讯吴刚何所有，吴刚捧出桂花酒。

寂寞嫦娥舒广袖，万里长空且为忠魂舞。

忽报人间曾伏虎，泪飞顿作倾盆雨。



### **22、 七绝 · 观潮**

1957年9月11

千里波涛滚滚来，雪花飞向钓鱼台。

人山纷赞阵容阔，铁马从容杀敌回。



### **23、七律二首：送瘟神**

1958年7月1日

其一

绿水青山枉自多，华佗无奈小虫何！

千村薜荔人遗矢，万户萧疏鬼唱歌。

坐地日行八万里，巡天遥看一千河。

牛郎欲问瘟神事，一样悲欢逐逝波。



其二

春风杨柳万千条，六亿神州尽舜尧。

红雨随心翻作浪，青山着意化为桥。

天连五岭银锄落，地动三河铁臂摇。

借问瘟君欲何往，纸船明烛照天烧。

![](https://picx.zhimg.com/50/v2-8746e446d86a7b268b2514cd0c1ea627_720w.jpg?source=2c26e567)

### **24、 七律 · 登庐山**

1959年7月

一山飞峙大江边，跃上葱茏四百旋。

冷眼向洋看世界，热风吹雨洒江天。

云横九派浮黄鹤，浪下三吴起白烟。

陶令不知何处去，桃花源里可耕田？



### **25、 七律 · 到韶山**

1959年6月

别梦依稀咒逝川，故园三十二年前。

红旗卷起农奴戟，黑手高悬霸主鞭。

为有牺牲多壮志，敢教日月换新天。

喜看稻菽千重浪，遍地英雄下夕烟。



### **26、七绝 · 为女民兵题照**

1961年2月

飒爽英姿五尺枪，曙光初照演兵场。

中华儿女多奇志，不爱红装爱武装。



### **27、 七绝 · 屈原**

1961年

屈子当年赋楚骚，手中握有杀人刀。

艾萧太盛椒兰少，一跃冲向万里涛。



### **28、 为李进同志题所摄庐山仙人洞照**

1961年9月

暮色苍茫看劲松，乱云飞渡仍从容。

天生一个仙人洞，无限风光在险峰。



### **29、七律：和郭沫若同志**

1961年11月17日

一从大地起风雷，便有精生白骨堆。

僧是愚氓犹可训，妖为鬼蜮必成灾。

金猴奋起千钧棒，玉宇澄清万里埃。

今日欢呼孙大圣，只缘妖雾又重来。



### **30、 卜算子 · 咏梅**

1961年12月

风雨送春归，飞雪迎春到。

已是悬崖百丈冰，犹有花枝俏。

俏也不争春，只把春来报。

待到山花烂漫时，她在丛中笑。



### **31、 七律 · 冬云**

1962年12月

雪压冬云白絮飞，万花纷谢一时稀。

高天滚滚寒流急，大地微微暖气吹。

独有英雄驱虎豹，更无豪杰怕熊罴。

梅花欢喜漫天雪，冻死苍蝇未足奇。

![](https://picx.zhimg.com/50/v2-e69acd9eb495c5db1bcce43418e1e419_720w.jpg?source=2c26e567)

### **32、 满江红 · 和郭沫若同志**

1963年1月

小小寰球，有几个苍蝇碰壁。

嗡嗡叫，几声凄厉，几声抽泣。

蚂蚁缘槐夸大国，蚍蜉撼树谈何易。

正西风落叶下长安，飞鸣镝。

多少事，从来急；天地转，光阴迫。

一万年太久，只争朝夕。

四海翻腾云水怒，五洲震荡风雷激。

要扫除一切害人虫，全无敌。



### **33、 七律 · 咏贾谊**

1964年

少年倜傥廊庙才，壮志未酬事堪哀。

胸罗文章兵百万，胆照华国树千台。

雄英无计倾圣主，高节终竟受疑猜。

千古同惜长沙傅，空白汨罗步尘埃。



### **34、 七绝 · 贾谊**

1964年

贾生才调世无伦，哭泣情怀吊屈文。

梁王堕马寻常事，何用哀伤付一生。



### **35、 水调歌头 · 重上井冈山**

1965年5月

久有凌云志，重上井冈山。

千里来寻故地，旧貌变新颜。

到处莺歌燕舞，更有潺潺流水，高路入云端。

过了黄洋界，险处不须看。

风雷动，旌旗奋，是人寰。

三十八年过去，弹指一挥间。

可上九天揽月，可下五洋捉鳖，谈笑凯歌还。

世上无难事，只要肯登攀。



### **36、 七律 · 洪都**

1965年

到得洪都又一年，祖生击楫至今传。

闻鸡久听南天雨，立马曾挥北地鞭。

鬓雪飞来成废料，彩云长在有新天。

年年后浪推前浪，江草江花处处鲜。



### **37、 念奴娇 · 井冈山**

1965年

参天万木，千百里，飞上南天奇岳。

故地重来何所见，多了楼台亭阁。

五井碑前，黄洋界上，车子飞如跃。

江山如画，古代曾云海绿。

弹指三十八年，人间变了，似天渊翻覆。

犹记当时烽火里，九死一生如昨。

独有豪情，天际悬明月，风雷磅礴。

一声鸡唱，万怪烟消云落。



### **38、七律 · 有所思**

1966年

正是神都有事时，又来南国踏芳枝。

青松怒向苍天发，败叶纷随碧水驰。

一阵风雷惊世界，满街红绿走旌旗。

凭栏静听潇潇雨，故国人民有所思。